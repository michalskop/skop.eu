---
title: "Odpovědi uživatelů volební kalkulačky 2017"
date: 2017-10-14T15:52:20+01:00
draft: false
image: "/img/cs.jpg"
categories: ["Volební kalkulačka"]
tags: ["volební kalkulačka", "volby"]
---
Článek pro iDnes.cz ([originál](https://zpravy.idnes.cz/volebni-kalkulacka-pruzkum-postoje-nazory-strany-ctenari-volby-snemovna-program-gjv-/domaci.aspx?c=A171014_090653_domaci_ane))

>Česká republika by podle čtenářů iDNES.cz měla setrvat v Evropské unie, většina by dokonce uvítala, kdyby jsme se dostali do jejího jádra. Přesto se dvě třetiny stavějí proti přijetí jednotné evropské měny. Vyplývá to z odpovědí čtenářů ve volební kalkulačce sdružení KohoVolit.eu.

[Volební kalkulačka](https://volebnikalkulacka.cz) je tradiční předvolební aplikace připravená sdružením [KohoVolit.eu](http://kohovolit.eu), která srovnává postoje uživatelů s názory stran. Je dostupná také přímo [na stránkách iDNES.cz](http://volby.idnes.cz/volebni-kalkulacka-2017.aspx).

Mimo svůj primární účel – pomoci lidem s výběrem ve volbách – slouží i jako průzkum názorů uživatelů na jednotlivé otázky (odpovědi se anonymně zaznamenávají na serveru KohoVolit.eu). Výsledky sice nelze brát jako průzkum názorů všech obyvatel Česka – na to jsou uživatelé příliš nereprezentativní –, jako průzkum názorů čtenářů iDNES.cz však slouží velmi dobře (počet vyplněných testů je už přes 400 tisíc).

## EU jako nejdůležitější otázky

Za nejdůležitější z 35 otázek volební kalkulačky považují čtenáři „evropské otázky“ – euro vs. koruna, odchod vs. setrvání nebo pozice v Unii. Zatímco pro odchod ze spolku se našla mezi čtenáři jen čtvrtinová podpora, euro odmítají celé dvě třetiny. Mírná většina chce být však zároveň v jádru EU.

Zvlášť důležité byly tyto otázky pro ty, co nejsou spokojeni se statusem quo – otázka zavedení eura je prioritou pro polovinu lidí, co s ním chtějí platit. Rovněž každý druhý čtenář, který by rád viděl Českou republiku mimo EU, označil otázku za důležitou.

Další dvojice otázek, které nejvíce čtenářů označilo za velmi důležité, se týkala islámu – nadpoloviční většina čtenářů si přeje zcela zastavit příjímání upchlíků-muslimů do ČR a stejně tak by ráda zakázala stavbu jakékoliv mešity.

## EET a exekuce

Mírná většina čtenářů je spíše pro sociální stát západního typu – alespoň tím, že chtějí zachovat bezplatné vysoké školství, zvýšit minimální mzdu nebo daňově zvýhodnit lidi před důchodem. Naopak by ale u čtenářů neprošla progresivní daň z příjmu.

Jako obvykle je většina čtenářů pro možnost referenda a dokonce jasná většina by si přála, aby i občané měli možnost navrhovat zákony pomocí petice.

Nově zavedené povinnosti pro podnikatele – kontrolního hlášení a EET – dopadly v očích čtenářů zhruba nerozhodně. Což je ale mírný probabišovský posun oproti minulému roku a volební kalkulačce před sněmovními volbami.

Trochu překvapivě mezi čtenáři nebyly moc důležité otázky týkající se exekucí. Zde by sice jasná většina byla pro zavedení regionální příslušnosti exekutorů (a zrušila by tak praxi, kdy lidé musejí jezdit za exekutorem na druhou stranu republiky a náklady tak jen rostou), na druhou stranu lehčí osobní bankroty by spíše neprošly.

## Zelení a pirátští čtenáři

Nejvíce čtenářů se celkově programově shoduje se Zelenými nebo Piráty, obě strany byly skoro u třetiny čtenářů mezi prvními třemi stranami co se shody týče. Zde je ovšem podstatné říci, že i tyto dvě strany se v odpovědích poměrně shodují, dokonce nejvíce mezi všemi většími stranami. Takže se z podstatné části jedná o stejné čtenáře u obou stran.

S odstupem pak čtenáři měli největší shodu z větších stran se STAN, ANO a SPD, které se objevily mezi prvními třemi u 15–20 procenty čtenářů.

## Anti-TOP 09 čtenáři
Nejméně se pak čtenáři shodovali v odpovědích s TOP 09, Svobodnými a KDU-ČSL. Všechny jsou soukromým „protipólem“ pro 20–30 procent čtenářů.

Zajímavý je zde rozdíl mezi Zelenými a Piráty – zatímco Zelení se objevovali na konci u poměrně hodně lidí (15–20 procent), Piráti skoro u nikoho. Ukazuje to přeci jen na rozdílnost těchto stran – Zelení jsou čtenářům buď hodně blízko, nebo naopak hodně daleko. Piráti se shodnou s někým hodně, ale s každým alespoň v něčem.

Podobné hodnocení před loňskými senátními volbami: http://zpravy.idnes.cz/vyslecky-volebni-kalkulacky-kohovolit-eu-fif-/domaci.aspx?c=A161003_140935_domaci_jav

Všechna data a výsledky najdete zde: https://docs.google.com/spreadsheets/d/1qLGxeWCkg2OrDB6sS2ThXQiKfFUsT84vHnprr_-Lojs/edit?usp=sharing

## Shoda stran ve Volební kalkulačce
![Shoda]('/img/docs/shoda_ve_volebni_kalkulacce.png')

<iframe width="0" scrolling="no" height="0" frameborder="0" src="https://volebnikalkulacka.cz/session" seamless="seamless"></iframe>
