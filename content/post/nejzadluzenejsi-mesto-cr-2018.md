---
title: "Plasy - nejzadluženější město ČR"
date: 2018-06-28T15:52:20+02:00
draft: false
image: "/img/nejzadluzenejsi-mesto-cr-2018/plasy_dluhy.jpg"
categories: ["Plasy"]
tags: ["Plasy", "zastupitelstvo", "volby 2018"]
---

># Nejzadluženější město ČR roku 2017 mělo dluh 102% svého ročního rozpočtu
># Plasy mají letos už schválený dluh ve výši 109% svého rozpočtu

<div class="alert alert-info">
<h3><i class="fa fa-info-circle"></i> Základní informace</h3>
<ul>
<li>Aktuální schválený dluh Plas je <strong>71.838 milionu Kč</strong> (26&nbsp;900Kč na člověka)
<li>Nejvyšší část je na na <strong>rekonstrukci "kina"</strong> a na vybudování <strong>restaurace</strong> v něm: <strong>62 mil. Kč</strong> (19&nbsp;500 na člověka)
<li>Splácet se bude <strong>do roku 2033</strong>
<li>Příjmy města jsou ročně zhruba <strong>65 mil.</strong>, z toho "<em>volných</em>" je méně jak <strong>10 mil.</strong>
</ul>
</div>

### Plasy - nejzadluženější město ČR
- V ČR je **607 měst**.
- **Více jak 150** z nich hospodaří **úplně bez dluhů** (např. Třemošná).
- **Více jak polovina má jen malé dluhy** do 10 % svého ročního příjmu (např. Kaznějov, Kralovice nebo Horní Bříza).
- **Jen 35 měst mělo dluh přes 50 %** svého příjmu (z Plzně-severu: Úterý).
- **Jen 1 město v ČR mělo vloni dluh vyšší jak 100 %** svého rozpočtu (Hostomice u Berouna 102 %).
- Ale **Plasy je všechny trumfují**. Letos už vedení města schválilo **dluh více jak 109&nbsp;%** našeho ročního příjmu.

<i class="fa fa-list-ol"></i> Podklady: [Výpočet zadlužení Plasy 2018 a přehled zadlužení měst ČR](https://docs.google.com/spreadsheets/d/1zA9ZXwcf-sV11XfWUfPqyHObY3y4wPP-MTrG4YJJlAI/edit#gid=0)


### Zákon o pravidlech rozpočtové odpovědnosti
Od roku 2018 platí zákon ("_je účinný_") o rozpočtové odpovědnosti obcí a dalších. Ten říká, že obec má **zdravě a udržitelně** hospodařit tak, aby **neměla dluhy vyšší než 60 % svých ročních přijmů**. A při překročení těchto 60 % zavádí povinnost dluh snižovat - pokud obec dluh nesnižuje, tak se jí peníze na snižování dluhu další rok **prostě seberou**.

Současné vedení města sice Plasy [průběžně zadlužovalo](http://monitor.statnipokladna.cz/2017/obce/detail/00258245#prehled), ale podmínku zadlužení pod 60 % příjmů Plasy do loňského roku splňovaly. Nicméně letos už **zastupitelstvo na návrh vedení města schválilo** nové úvěry, které představují zadlužení zhruba 110&nbsp;% ročního rozpočtu.

> Zákon 23 / 2017 Sb.,  § 17

> (1) Územní samosprávný celek **hospodaří v zájmu zdravých a udržitelných veřejných financí tak, aby výše jeho dluhu nepřekročila k rozvahovému dni 60 % průměru jeho příjmů** za poslední 4 rozpočtové roky.
>
> (2) Překročí-li dluh územního samosprávného celku k rozvahovému dni 60 % průměru jeho příjmů za poslední 4 rozpočtové roky, územní samosprávný celek je povinen jej v následujícím kalendářním roce snížit nejméně o 5 % z rozdílu mezi výší svého dluhu a 60 % průměru svých příjmů za poslední 4 rozpočtové roky.
>
> (3) **Nesníží-li územní samosprávný celek svůj dluh** a jeho dluh k následujícímu rozvahovému dni převyšuje 60 % průměru jeho příjmů za poslední 4 rozpočtové roky, **ministerstvo v následujícím kalendářním roce rozhodne podle zákona o rozpočtovém určení daní o pozastavení převodu jeho podílu na výnosu daní**.

<i class="fa fa-file-o"></i> Dokumenty:

- [Zákon o pravidlech rozpočtové odpovědnosti 23 / 2017 Sb.](https://www.zakonyprolidi.cz/cs/2017-23#p17)
- [Přehled hospodaření Plas od roku 2010 - Monitor státní pokladny](http://monitor.statnipokladna.cz/2017/obce/detail/00258245#prehled)
- [Výpočet zadlužení Plasy 2018 a přehled zadlužení měst ČR](https://docs.google.com/spreadsheets/d/1zA9ZXwcf-sV11XfWUfPqyHObY3y4wPP-MTrG4YJJlAI/edit#gid=0)
- [Zákon o rozpočtovém určení daní](https://www.zakonyprolidi.cz/cs/2000-243#p6) - algoritmus pozastavení platby
- [Důvodová zpráva k Zákonu o pravidlech rozpočtové odpovědnosti](http://www.psp.cz/sqw/text/tiskt.sqw?O=7&CT=412&CT1=0)
- [Materiál ke školení k Zákonu o pravidlech rozpočtové odpovědnosti](http://www.obecuctuje.cz/stahnout_dokument.php?id_dokumenty=1491) ([kopie](/nejzadluzenejsi-mesto-cr-2018/2017_Material_rozpoctova_odpovednost.docx))
- [Článek MFČR k Zákonu o pravidlech rozpočtové odpovědnosti](https://www.mfcr.cz/cs/aktualne/v-mediich/2017/petr-pavelek-zakon-o-rozpoctove-odpovedn-27438)
- [Zpráva MFČR pro finanční orgány obcí a krajů - Pravidla rozpočtové odpovědnosti](/nejzadluzenejsi-mesto-cr-2018/zpravy_mfcr.pdf)

<small>16.7.2018 - doplněny odkazy na některé dokumenty</small>
