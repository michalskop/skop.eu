---
title: "Zisky a ztráty voličů v roce 2017 oproti roku 2013"
date: 2017-10-23T05:52:20+02:00
draft: false
image: "/img/cs.jpg"
categories: ["Volby"]
tags: ["volby", "statistika"]
---
Článek pro HlídacíPes.org ([originál](http://hlidacipes.org/prehledne-bral-kam-utekly-hlasy-nejvic-loupili-ano-pirati/))

# Zisky a ztráty voličů v roce 2017 oproti roku 2013

Pro **Babiše** letos hlasovalo 1.5 milionu lidí, o půl milionu  více  než v roce 2013. Přitom mu ale pouze půl milionu voličů zůstalo od minule, půl milionu jich ztratil! Místo nich ovšem dokázal přesvědčit milion jiných. Nejvíce hlasů získal na levici – od ČSSD odešla 1/3 voličů (více jak 1/3 milionu), od KSČM více jak ¼ voličů (200 tis.) a podobně i zhruba ¼ od Okamury (Úsvitu, pod 100 tis.). Ztratil jen něco voličů (zhruba 3 mandáty) směrem k Pirátům.
![ANO](/img/zisky-ztraty-2013-2017/party_d_3.png)

**ODS** získala skoro o 200 tis. hlasů více jak v roce 2013. Hlavní skupina byli voliči TOP 09. Vůči ANO zůstala zhruba na 0 (nějaké voliče přebrala, nějaké ztratila). Jediní, kdo ODS dokázali voliče přebrat, byli Piráti (zhruba 70 tis.).
![ODS](/img/zisky-ztraty-2013-2017/party_c_5.png)

**Piráti** oproti roku 2013 výrazně posílili. Získali přes 400 tis. nových hlasů, skoro tolik jako Babiš. Podobně jako ODS podstatnou část přetáhli z TOP 09. Dokázali ale také strhnout mnoho voličů malých stran (např. asi Zelených). Zhruba 3+3 poslance získali díky voličům, co v roce 2013 volili ODS a Babiše.
![Piráti](/img/zisky-ztraty-2013-2017/party_c_7.png)

**Okamura** v roce 2013 kandidoval s Úsvitem, letos s SPD. Je logické brát z pohledu voličů SPD jako nástupce Úsvitu. Dokázal navíc přesvědčit každého 6. voliče komunistů z roku 2013. Také získal zhruba 70 tis. voličů od ČSSD. Jedinou stranou, která mu dokázala přebrat voliče, bylo ANO.  Podstatné ale bylo, že dokázal přitáhnout velké množství lidí, kteří v roce 2013 nevolili. Takto získal  2-3 poslance.
![SPD](/img/zisky-ztraty-2013-2017/party_c_1.png)

**KSČM** hlavně ztrácela. Zásadně jim voliče přetáhl Babiš, podstatně i Okamura. Mnoho lidí, kteří je volili v 2013, také volit nešlo.
![KSČM](/img/zisky-ztraty-2013-2017/party_c_0.png)

**ČSSD** ztratila v těchto volbách nejvíce hlasů. Třetina voličů (přes 1/3 milionu) jim odešla k Babišovi! Čtvrtina nešla volit. A  dalších 70 tis. přešlo k Okamurovi.
![ČSSD](/img/zisky-ztraty-2013-2017/party_c_2.png)

**KDU-ČSL** má svoje tradiční voliče. Něco málo z nich odešlo k Babišovi a ještě méně jinam. Podařilo se jim přitáhnout část lidí, co v 2013 nevolili.
![KDU-ČSL](/img/zisky-ztraty-2013-2017/party_c_4.png)

**TOP 09** je další stranou, která hlavně ztrácela. K ODS odešla skoro 1/3 jejich voličů, o něco méně pak k Pirátům. Zhruba 50 tis. jim přebral STAN, se kterým společně kandidovali v roce 2013.
![TOP 09](/img/zisky-ztraty-2013-2017/party_c_6.png)

Pro **STAN** byl zásadní zisk od nevoličů z 2013. Dále část ze společné kandidátky z roku 2013 s TOP 09. Podařilo se jim také přetáhnou něco voličů od Babiše (asi 30 tis.)
![TOP 09](/img/zisky-ztraty-2013-2017/party_c_8.png)

Celkový přehled je v následujícím grafu:
![Overview](/img/zisky-ztraty-2013-2017/overview.png)

Tyto odhady byly získány metodou [ekologické inference](https://gking.harvard.edu/category/research-interests/methods/ecological-inference), která porovnává výsledky z roku 2013 a 2017 na úrovni více než 14 000 volebních okrsků ČR.

<iframe width="0" scrolling="no" height="0" frameborder="0" src="https://volebnikalkulacka.cz/session" seamless="seamless"></iframe>
